
Ferdinando Heartpike
späť v Giggle Grove

Mama: “Spáľte všetko, všetky zvieratá osloboďte, otrokov pošlite odkiaľ prišli.” Toto je prácou cirkusu Zaraeh už niekoľko desaťročí dokonca aj pred Vojnou Smejúcich. Minulí hrdinovia, lovci ľudí, hudobníci a iní pod velením Madame Mystique sú členmi práve tejto organizácie.
Giggle Grove bol zastávkou po dlhom týždni. Tento zábavný park nie je alebo skôr nebol chránený žiadnymi silami, takže všetko išlo podľa plánu. Zabiť čo najmenej ľudí a zničiť čo najviac atrakcií. A teraz stojaci pred poslednou atrakciou tohto parku. 
“Pusti to Ferdinando!” Prikázala Mama. Tak som aj vykonal. Opona za kupolou sklenenej gule sa odostrela a zbadali sme dievča. Bledoružové šaty biele nite, ktoré imitovali vlasy zviazané čiernou stuhou, držiac husle v neprirodzene dlhých rukách pripravujúca sa hrať. “Bum” hneď nasledovaný ďalším. Všetci okolo stáli a ani sa nepohli, jediná Mama stála blízko na to, aby mohla do kopule udrieť. Popravde ma to prekvapilo na rozdiel od zvyšku tímu. Veď to je iba robot, ktorý je iba úbohou napodobeninou humanoida. Rozbitie skla padajúceho na zem ma prebralo z môjho premýšlania. Mama chytila jednu a druhú časť otvoru, ktorý si vytvorila silnými údermi. Stlačila a potiahla ich od seba. celá kopula sa popraskala a rozpadla na miniatúrne črepy. 
“Privezte Voz! Berieme ju so sebou.” Vyhlásila mama. Stále nerozumiem, prečo by sme mali zobrať so sebou tú bábiku. Čím bude tímu prospešná? Ako? 
Nechal som tieto otázky na neskôr a poslúchol posledný rozkaz.
