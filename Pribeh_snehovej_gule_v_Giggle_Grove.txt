Príbeh Snehovej Gule v Giggle Grove
“Zvuk naťahovacieho mechanického zariadenia... Vždy po tomto zvuku otvorím oči a na krátky čas môžem obdivovať krásy sveta. Sveta za kupolou. 

“Robiť ich šťastnými. Áno to je tvoje poslanie. Vždy musia odísť od teba s úsmevom na tvári. To bude naše pravidlo.” Tieto slová si pamätám. Verím im, žijem v ich mene. 
Predstavenie začalo. Moja pozornosť sa presmerovala z obdivovania krás vonkajška na moje prsty a sláčik. Hrala som tak dlho pokým, všetci odišli šťastní, tak ako zvyknem. Jedinou mojou plácou je práve úsmev, ich úsmev. Tak mi povedal, ale ja tomu nerozumiem, vidím ako sypú mince. Vidím ako natáčajú ten mechanizmus, ktorý mi oznamuje aby som sa pripravila. Ale vlastne ani tie by nemali hodnotu pre mňa. I keď sa snažím nájsť zmysel, hodnotu ich šťastia, ich úsmevu. Nerozumiem tomu. Keď predstavenie končí mám zopár sekúnd sa pozrieť nahor, na oblaky, vtáky ktoré letia, ani neviem kam. Zamyslia sa oni tak ako ja nad nimi: “Dúfam že sa jej podarilo predstavenie, … Prečo je zavretá v tej sklenej gule?”, o tom pochybujem…

Zvuk naťahovania mechanického zariadenia… Ale tentokrát sa mi oči neotvorili, ale zachytila som ten zvuk, pripravovala sa na ďalšie vystúpenie, ale závesy sa nikdy neotvorili. 
Vedela som, že tam sú, lebo vždy sa odostrú pred začiatkom. Tak som skúsila spraviť krok vpred. A v tom ako som ho spravila, tak sa ozvala tupá rana, niekoľko krokov predomou. Nasledovala ju ďalšia, ale tentokrát ju nasledovalo puknutie. Opatrne som podišla ku zdroju zvuku odostrela záves. Prvé čo upútalo moju pozornosť, bola prasklina. Následne ma oblialo jasné oranžovo červené svetlo. Bum… ďalšia rana. Tentokrát puknutie sa zmenilo na zvuk rinčania a následného rozbitia skla. Hneď ako sa sklo rozbilo, bola som odhodená niekoľko stôp dozadu.
Keď som sa prebrala, tak nado mnou stála osoba oblečená vo fialových šatách. Bola to žena s hustými hnedými vlasmi, ktoré boli prepletené šedivými pramienkami vlasov. Hneď ako si všimla, že som sa zobudila podala mi ruku so slovami: “Oh Drahá, si v poriadku?”
